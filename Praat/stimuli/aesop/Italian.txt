Si bisticciavano il Vento e il Sole, l’uno pretendendo d’esser più forte dell’altro.
Quando videro un viaggiatore, che veniva innanzi avvolto nel mantello.
I due litiganti convennero allora che si sarebbe ritenuto più forte
chi fosse riuscito a far sì che il viaggiatore si togliesse il mantello di dosso.
Il Vento di tramontana cominciò a soffiare con violenza.
Ma più soffiava, più il viaggiatore si stringeva nel mantello.
Tanto che alla fine il Vento dovette desistere dal suo proposito.
Il Sole allora si mostrò nel cielo.
E poco dopo il viaggiatore, che sentiva caldo, si tolse il mantello.
E la Tramontana fu costretta così a riconoscere che il Sole era più forte di lei.
