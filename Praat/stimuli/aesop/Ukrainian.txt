Якось Північний Вітер i Сонце побилися об заклад, хто з них сильніший.
Помірятися силою вирішили на одному мандрівникові,
який був одягнений у теплу кожушину.
Вони домовилися, що той буде вважатися сильнішим,
кому першому вдасться зняти кожушину з чоловіка.
Північний Вітер почав чимдуж завівати, як тільки міг.
Але що сильніше він дув, то щільніше закутувався мандрівник у свій кожушок.
Зрештою, Північний Вітер був змушений здатися.
Сонце обрало іншу тактику: варто було йому засяяти й обігріти все навколо.
І мандрівник одразу ж роздягнувся.
Отже, Північному Вітру нічого не залишалося, як визнати більшу силу Сонця.
