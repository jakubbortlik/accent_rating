Ο βοριάς κι ο ήλιος μάλωναν για το ποιος απ’ τους δυο είναι ο δυνατότερος.
Όταν έτυχε να περάσει από μπροστά τους ένας ταξιδιώτης που φορούσε κάπα.
Ο βοριάς κι ο ήλιος συμφώνησαν ότι όποιος έκανε τον ταξιδιώτη να βγάλει την κάπα
του θα θεωρούνταν ο πιο δυνατός.
Ο βοριάς άρχισε τότε να φυσάει με μανία.
Αλλά όσο περισσότερο φυσούσε τόσο περισσότερο τυλιγόταν με την κάπα του ο ταξιδιώτης.
Ώσπου ο βοριάς κουράστηκε και σταμάτησε να φυσάει.
Τότε ο ήλιος άρχισε με τη σειρά του να λάμπει δυνατά.
Και γρήγορα ο ταξιδιώτης ζεστάθηκε κι έβγαλε την κάπα του.
Έτσι ο βοριάς αναγκάστηκε να παραδεχτεί ότι ο ήλιος είναι πιο δυνατός απ’ αυτόν.
