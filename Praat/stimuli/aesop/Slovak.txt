Raz sa severák a slnko hádali, kto z nich je silnejší.
V tom zbadali pocestného, ktorý kráčal zakrytý plášťom.
Dohodli sa, že silnejší je ten, kto ako prvý dokáže,
aby si pocestný vyzliekol plášť.
A tak začal severák fúkať zo všetkých síl.
Ale čím viac fúkal, tým viac sa pocestný zakrýval plášťom.
Nakoniec sa severák vzdal zbytočnej námahy.
Potom slnko začalo svietiť a hriať.
Za malú chvíľku bolo pocestnému teplo a vyzliekol si plášť.
Severák musel nakoniec uznať, že slnko je silnejšie ako on.
