Północny Wiatr i Słońce sprzeczali się, kto z nich jest silniejszy.
Właśnie przechodził drogą jakiś człowiek owinięty w ciepły płaszcz.
Umówili się więc, że ten z nich będzie uważany za silniejszego,
który pierwszy zmusi przechodzącego, aby zdjął okrycie.
Północny Wiatr zaczął od razu dąć z całej siły.
Ale im więcej dął, tym silniej podróżny otulał się w płaszcz.
Wreszcie Północny Wiatr dał spokój.
Wtedy Słońce zaczęło przygrzewać.
A w chwilę później podróżny zdjął płaszcz.
W ten sposób Północny Wiatr musiał przyznać,
że Słońce jest silniejsze od niego.
