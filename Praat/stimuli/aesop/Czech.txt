Severák a Slunce se hádali, kdo z nich je silnější.
Vtom uviděli pocestného, který kráčel zahalen pláštěm.
Ujednali tedy, že ten se má považovat za silnějšího,
kdo první dokáže, aby si pocestný svlékl plášť.
Tu začal Severák foukat ze vší síly, ale čím víc foukal,
tím víc se pocestný zahaloval do svého pláště.
Konečně se Severák vzdal marného úsilí.
Pak začalo Slunce svítit a hřát a za nějaký okamžik
pocestný, kterému bylo horko, odhodil plášť.
Tak musel Severák uznat, že Slunce je silnější.
